---
order: 6
id: .
name: Volem ser científiques! Projecte STEM amb perspectiva de gènere
image: null
reference: .
funding_agency: FECYT (Fundación Española para la Ciencia y la Tecnología),
  Ministerio de Ciencia, Innovación y Universidades
amount: 12500
currency_type: EUR
running_from: 2021-2022
pi:
  - Anna Cros
abstract: >-
  L’objectiu del projecte “Volem ser científiques! Projecte STEAM amb
  perspectiva de gènere” és contribuir a l’educació científica dels escolars de
  cinquè i sisè de primària i de primer cicle de l’ESO, promoure
  l’alfabetització i transferència de coneixements, la generació de vocacions
  científiques atenent a la perspectiva de gènere i apropar als escolars a la
  universitat. La proposta portada a terme durant el curs 2021-2022 ha consistit
  en una sèrie d’activitats que han portat als escolars a fer un projecte STEM,
  guiats pel professorat dels seus centres educatius i pels estudiants
  universitaris mentors. Els docents i els mentors, que van rebre una formació
  prèvia a la universitat, van comptar amb el suport de l’equip formador per
  resoldre els dubtes i orientar el procés. Els escolars també van participar en
  una jornada sobre gènere i ciència coordinada per professores expertes en
  aquest tema. Els projectes resultants es van presentar als centres educatius i
  en una Fira d'Experiències que va tenir lloc a la UAB el dia 31 de maig de
  2022. S‘espera que aquestes accions contribueixin a l’educació científica dels
  escolars, fomentant l’adquisició de coneixements, la familiarització amb la
  metodologia científica i l’interès per la ciència. S'espera també contribuir a
  l'empoderament de les estudiants per a la generació de vocacions científiques.


  Van participar en el projecte 17 grups classe de 7 centres educatius d'educació primària i secundària (400 estudiants de cinquè i sisè curs de primària i de primer i segon curs de l'ESO); 15 docents dels centres participants, que van rebre la formació i el suport de l'equip formador de la UAB (equip del Centre de Recerca per a la Recerca Científica i Matemàtica-CRECIM), a més de la implicació de l'equip directiu i el claustre dels centres educatius, 30 estudiants universitaris mentors (majoritàriament dones), que van rebre formació i van participar en aquest projecte en el marc d'una Activitat d'Aprenentatge i Servei reconeguda per la universitat, i finalment també es va comptar amb la implicació del professorat de les Facultats de Ciències, Biociències i de l'Escola d'Enginyeria de la UAB en l'organització de tallers de caràcter cientificotecnològic dirigit als estudiants dels centres educatius participants.
relevant_outputs: null
members:
  - Anna Cros
---
