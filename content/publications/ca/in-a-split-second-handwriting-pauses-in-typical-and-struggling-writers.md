---
publication_type: Article
eds: .
name: "En un obrir i tancar d'ulls: Pauses en l'escriptura a mà en escriptors
  típics i amb dificultats"
journal: Frontiers in Psychology
publishing_house: .
year: "2023"
doi: https://doi.org/10.3389/fpsyg.2022.1052264
abstract: >-
  #### **Introducció**


  Un llindar de 2 segons s'ha utilitzat habitualment en l’anàlisi dels processos d’escriptura. No obstant això, hi ha una base empírica feble per afirmar que determinats valors mitjans i durades de pauses poden associar-se a processos d’escriptura específics. Ens vam centrar en les pauses durant l’execució de l’escriptura manual, ja que se sap que els escriptors immadurs tenen dificultats amb les habilitats de transcripció. El nostre objectiu era proporcionar una anàlisi basada en evidències del nombre mitjà i la durada de les pauses durant l’escriptura a mà en els cursos intermedis de primària i identificar indicadors de dificultats amb l'escriptura a nivell de procés.  


  #### Mètodes


  Vuitanta alumnes de 3r i 5è de primària, amb i sense dificultats d’escriptura, van participar en l’estudi. Es van analitzar les pauses en una tasca d’escriptura a mà per tal d’aïllar aquelles que només es podien atribuir als processos d’escriptura manual. Es van tenir en compte les característiques de les lletres, així com el nivell de fluïdesa en l’escriptura dels infants.  


  #### **Resultats**


  La durada mitjana de les pauses durant l’escriptura manual va ser d’aproximadament 400ms, en línia amb la hipòtesi que les pauses de transcripció es troben per sota del llindar de 2.000ms. Es va trobar que els alumnes de 3r feien més pauses i més llargues que els de 5è. Els escriptors amb dificultats realitzaven un nombre similar de pauses que els seus companys amb desenvolupament típic, però aquestes eren significativament més llargues, fins i tot després de controlar l’efecte de la fluïdesa en l’escriptura a mà.  


  #### **Discussió**


  Els nostres resultats proporcionen evidència sòlida sobre la durada de les pauses en l’escriptura a mà. També suggereixen que, a mesura que els infants progressen en l'automatització de la transcripció, necessiten menys pauses i de menor durada. No obstant això, alguns escriptors joves continuen tenint dificultats amb la formació de les lletres fins i tot després de 3 a 5 anys d’instrucció.
authors:
  - Mariona Pascual
  - Naymé Salas
elbec_members_involved:
  - Mariona Pascual
  - Naymé Salas
projects:
  - Now, writing! Improving written expression to guarantee equality across
    students
---
