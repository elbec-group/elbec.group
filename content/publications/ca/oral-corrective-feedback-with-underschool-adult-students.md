---
publication_type: Article
eds: .
name: La retroacció correctiva oral amb estudiants adults poc escolaritzats
journal: CLIL Journal of Innovation and Research in Plurilingual and
  Pluricultural Education
publishing_house: .
year: "2021"
doi: https://doi.org/10.5565/rev/clil.69
abstract: En els últims anys, la retroacció correctiva ha despertat molt interès
  i s’han dut a terme un nombre considerable de recerques en aquest àmbit,
  especialment en la didàctica de l’anglès com a llengua segona o estrangera.
  Malgrat això, els estudis sobre l’ensenyament del català com a llengua
  addicional són encara incipients. Aquest article se centra en la retroacció
  correctiva oral que la docent proporciona a l’alumnat quan produeix un
  enunciat que conté un error en un context d’ensenyament del català com a
  llengua addicional amb alumnes poc escolaritzats d’un centre educatiu en seu
  penitenciària. Per dur a terme l’estudi, es van enregistrar 5 sessions d’aula,
  que es van transcriure i codificar per a l’anàlisi. Els resultats mostren que
  hi ha un alt nombre d’errors de pronunciació i de lèxic, a banda d’un ús
  freqüent del castellà (llengua compartida amb la docent) quan s’espera que
  l’alumnat utilitzi el català. Pel que fa a les estratègies de retroacció
  correctiva oral, les més freqüents són les reformulacions i les traduccions.
  Les incitacions són menys freqüents, però destaquen les peticions d’aclariment
  i les elicitacions. En la majoria dels casos, l’alumnat percep la retroacció
  correctiva oral proporcionada per la docent. Amb les reformulacions i les
  traduccions, el nombre de respostes dels alumnes és molt alt, però només un
  terç de les ocasions condueix a la reparació. Les incitacions són les
  estratègies que provoquen una correcció de l’error per part dels alumnes amb
  més freqüència.
authors:
  - Marilisa Birello
elbec_members_involved:
  - Marilisa Birello
projects:
  - .
---
