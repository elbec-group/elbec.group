---
publication_type: Article
eds: .
name: "Ús dels adjectius en català: Una caracterització morfològica en diferents
  gèneres i modes de producció a través del desenvolupament en l'edat escolar."
journal: First Language
publishing_house: .
year: "2017"
doi: https://doi.org/10.1177/0142723716673957
abstract: "Els adjectius, com els noms i els verbs, són una de les tres
  principals classes de paraules lèxiques. Però, a diferència dels noms i dels
  verbs, s’adquireixen de forma tardana. En català, com en moltes altres
  llengües, el seu ús està estretament lligat al lèxic lletrat après en edat
  escolar. En conseqüència, l’ús d’adjectius pot ser un bon indicador del
  desenvolupament tardà del llenguatge. L’objectiu d’aquest estudi és doble:
  descriure l’ús dels adjectius des dels nou anys fins a l’edat adulta i
  examinar l’efecte del gènere discursiu (expositiu i narratiu) i la modalitat
  de producció (oral i escrita) en la freqüència d’ús i l’estructura morfològica
  intraparaula dels adjectius. L’estudi adopta un enfocament corpus-based i fa
  servir el corpus GRERLI-CAT1, que conté 316 textos orals i escrits, expositius
  i narratius, produïts per 79 bilingües català/castellà que tenen el català com
  a llengua familiar, de quatre edats i nivells educatius: Primària (9-10 anys),
  Secundària (12-13 anys), Batxillerat (16-18 anys) i Universitat (adults). Els
  resultats mostren que l’ús dels adjectius s’expandeix al llarg de l’edat
  escolar i especialment des de Batxillerat en endavant, presentant així un
  patró evolutiu. També s’ha detectat un efecte del gènere discursiu i de la
  modalitat de producció en les característiques analitzades. Els textos
  expositius contenen significativament més adjectius per text i clàusula, que
  són menys freqüents, que els textos narratius. Els textos escrits contenen
  significativament més adjectius, els quals són d'una freqüència més baixa i de
  més llargada que en els textos orals. L’edat interactua amb la modalitat de
  producció, tant en l’ús com en la complexitat morfològica dels adjectius. Els
  quatre tipus de textos analitzats (expositius orals, expositius escrits,
  narratius orals i narratius escrits) presenten un contínuum de complexitat,
  des dels textos expositius escrits fins als narratius orals, passant pels
  expositius orals i pels narratius escrits."
authors:
  - Laia Cutillas Alberich
elbec_members_involved:
  - Laia Cutillas Alberich
projects:
  - Now, writing! Improving written expression to guarantee equality across
    students
---
