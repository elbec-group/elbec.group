---
publication_type: Capitol
eds: .
name: Representacions d'associacions aspectuals no prototípiques en espanyol L2
  entre nivells avançats de competència
journal: "Léxico y sintaxis en la adquisición de español como segunda lengua:
  perspectivas actuales"
publishing_house: .
year: In press
doi: .
abstract: "Numerosos estudis sobre l'adquisició dels sistemes tempoaspectuals en
  segones llengües (L2) han provat la validesa de la Hipòtesi Aspectual (HA) en
  l'aprenentatge de l'oposició perfectiu/imperfectiu de l'espanyol. Els
  resultats d'estudis recents identifiquen algunes condicions que completen les
  prediccions de la HA: la influència interlingüística, les diferències de
  freqüència en l'input o la coacció aspectual. La producció de formes verbals
  perfectives i imperfectives en espanyol L2 mostra una majoria de combinacions
  prototípiques de lèxic i aspecte gramatical: verbs atélics amb morfemes
  imperfectius i verbs tèlics amb morfemes perfectius. Tot i que el maneig
  d'associacions aspectuals no prototípiques es stabilitza en nivells avançats
  de L2, alguns estudis experimentals mostren que certes combinacions de coacció
  aspectual continuen presentant dificultats. Aquest treball analitza quines
  interpretacions gestionen els aprenents avançats d'espanyol L2 sobre diferents
  escenaris de coacció aspectual i quin efecte té la freqüència d'aquestes
  formes verbals en l'adquisició d'associacions aspectuals no prototípiques. En
  l'estudi hi participen 68 aprenents d'espanyol (L1 rus) de nivells avançats i
  25 parlants nadius que van realitzar una prova de judicis de preferències. Els
  estímuls presenten contextos que afavoreixen la preferència per associacions
  prototípiques i no prototípiques entre verbs d'estat, activitats,
  realitzacions i èxits, i formes d'imperfecte i indefinit. Els resultats
  indiquen que algunes preferències per combinacions no prototípiques emergeixen
  en L2 abans que d'altres; el tret semàntic de durada, abans que el de
  telicitat, sembla guiar l'ordre de preferència, indicant un possible efecte de
  la L1. També es constata un efecte lleu de la freqüència lèxica, especialment
  amb verbs d'estat."
authors:
  - Iban Mañas
  - Elisa Rosado
elbec_members_involved:
  - Iban Mañas
  - Elisa Rosado
projects:
  - "Discourse comprehension & text quality: the role of connectivity in the
    processing of analytical texts (CCCP)"
---
